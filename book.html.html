<!DOCTYPE html>
<br lang="en">
<head>
    <link href="style.css" rel="stylesheet">
    <meta charset="UTF-8">
    <title>Моя улюблена книга</title>
</head>

<body class="bodyone">
<div class="div1">
    <h3 class="quote">
        <p class="favbook">Моя улюблена книга</p> </br>
        <p class="myname">Бункевич Катерина Олександрівна</p>
    </h3>
    <img class="image"
         src="https://s3-goods.ozstatic.by/1000/714/686/10/10686714_0.jpg"
         alt="picture1">
    <p class="descr"> Назва книги :</p>
    <p><a class="descr2"
          href="https://www.google.com/search?rlz=1C1OKWM_ruUA784UA784&sxsrf=ACYBGNRv99IaS4R8Du3Rx_S2t5Lh2hai3w%3A1568011867117&ei=W_Z1XfbuBqX2qwHZnbzADQ&q=%D1%82%D0%BE%D0%BC+%D1%81%D0%BE%D0%B9%D0%B5%D1%80&oq=%D1%82%D0%BE%D0%BC+%D1%81%D0%BE%D0%B9%D0%B5%D1%80&gs_l=psy-ab.3..35i39j0i203l9.214751.220045..220476...1.2..2.362.3047.0j13j2j2......0....1..gws-wiz.....10..0i71j0i22i30j35i362i39j0i67j0.w5DfSswiJ9o&ved=0ahUKEwi2iN-yk8PkAhUl-yoKHdkOD9gQ4dUDCAs&uact=5">
        Пригоди Тома Сойера </a></p>
    <p class="descr">Автор :</p>
    <p><a class="descr2"
          href="https://www.google.com/search?rlz=1C1OKWM_ruUA784UA784&sxsrf=ACYBGNQrS6JkslrbH5BTsxW_ylTRT0hczQ%3A1568012542020&ei=_vh1XYlukOiuBIi7isgD&q=%D0%BC%D0%B0%D1%80%D0%BA+%D1%82%D0%B2%D0%B5%D0%BD&oq=%D0%BC%D0%B0%D1%80%D0%BA+%D1%82%D0%B2%D0%B5%D0%BD&gs_l=psy-ab.3..0i203j0i67j0j0i203j0i67j0i203l5.2034.5909..6746...1.0..4.391.3458.0j3j9j2......0....1..gws-wiz.....10..35i39i70i251j0i22i30j0i22i10i30j35i362i39j35i39.VQw6ScYoT4k&ved=0ahUKEwiJ5cf0lcPkAhUQtIsKHYidAjkQ4dUDCAs&uact=5">
        Марк Твен
    </a></p>
    <p class="descr"> Жанр : </p>
    <p class="descr2"> Пригодницький </p>
    <p class="descr">Рік першого видання : </p>
    <p class="descr2"> 1876 </p>
</div>

<div class="div1">
    <h3 class="center">Короткий опис</h3>
    <p> Роман «Пригоди Тома Сойєра» вперше опубліковано у червні 1876 року у видавництві «Chatto and Windus» (Англія).
        Книжка побачила світ 10-го червня, а вже 24-го червня на неї з'явилась рецензія у журналі «Антенеум». У грудні
        1876
        року американське видавництво «American Publishing Company» опублікувало перше ілюстроване видання роману з
        малюнками Тру Вільямса. Марк Твен, як й інші американські автори, віддавав перевагу першого видання своїх творів
        у
        Великій Британії, що надавало можливість отримати авторські права у Британській імперії. Різниця між британським
        та
        американським виданнями стала більшою, ніж того хотів сам автор, і це призвело до розповсюдження піратських
        копій
        книжки. У липні 1876 року в Канаді з'явилась піратська версія, яку придбало велика кількість американських
        читачів,
        що на думку Твена завдало йому великих збитків.
    </p>
</div>

<div class="div1">
    <h3 class="center">Про автора</h3>
    <img class="image" src="https://prousa.info/images/people/mark_twain/mark_twain.jpg"
         alt="picture2">
    <a href="file:///C:/Users/User/.WebStorm2018.3/config/scratches/pz_1_5.html"><p id="mark">Марк Твен </p></a>
    <p class="descr2">(1835-1910)</p>
    <p text>Марк Твен — американський письменник, гуморист, сатирик, публіцист, видавець. Найвідомішими творами є
        «Пригоди
        Тома Соєра» та «Пригоди Гекльберрі Фінна».</p>
    <p> Вільям Фолкнер писав, що він був «першим по-справжньому американським письменником, і всі ми з тих пір — його
        наступники», а Ернест Хемінгуей писав, що "вся сучасна американська література вийшла з однієї книжки Марка
        Твейна,
        котра називається «Пригоди Гекльберрі Фінна».</p> </br> </br> </br> </br> </br> </br>
</div>

<div>
    <h3 class="center havbook">Зміст</h3>
    <h3 class="center zmist"><a href="#1"> Розділ 1</a></h3>
    <h3 class="center zmist"><a href="#2"> Розділ 2</a></h3>
    <h3 class="center"><a name="1"> Розділ 1 </a></h3>
    <p>- Томе! Ані звуку. </p>
    <p>- Томе! Ані звуку.</p>
    <p>- Де ж це він, шибеник, подівся, хотіла б я знати... Томе, озвися!</p>
    <p>Ані звуку.</p>
    <p>Стара жінка зсунула вниз окуляри й, дивлячись поверх них, роззирнулася по кімнаті; потім підняла окуляри на чоло
        й
        поглянула з-під них. Шукаючи таку дрібницю, як хлопець, вона майже ніколи не дивилася крізь скельця: то були
        парадні
        окуляри, втіха її душі, і призначалися вони для «вигляду», а не для діла,- так само вона могла б дивитися й
        крізь
        дві конфорки з кухонної плити. Якусь мить стара стояла видимо спантеличена, а тоді промовила - не надто
        сердито, проте досить голосно, щоб її почули меблі в кімнаті:</p>
    <p>- Ну стривай, попадешся ти мені в руки!..</p>
    <p>Стара не докінчила, бо саме стояла нахилившись і тицяла щіткою під ліжком, отож мусила раз у раз зводити дух. Та
        з-під ліжка вона виштурхала тільки кота.</p>
    <p>- Зроду не бачила такого поганця!</p>
    <p>Вона пішла до відчинених дверей, стала на порозі й повела оком по грядках помідорів, зарослих дурманом,- то був
        її
        «город». Тома не видно ніде. Тоді вона підвищила голос,- так щоб було чути далі,- й гукнула:</p>
    <p>- Гей, То-о-ме!</p>
    <p>Раптом позад неї щось шурхнуло, і вона обернулася - саме вчасно, щоб схопити за полу куртки невеликого хлопчиська
        й
        не дати йому втекти.</p>
    <p>- А, ось ти де! Я ж таки мала б подумати про цю комору. Ти що там робив?</p>
    <p>- Нічого.</p>
    <p>- Нічого? А ти поглянь на свої руки. І на свій рот. Це що таке?</p>
    <p>- Не знаю, тітонько.</p>
    <p>- Зате я знаю. Це варення - ось що це таке. Сто разів тобі казала: не чіпай варення, бо шкуру злуплю! Ану дай
        мені
        оту лозину!.. І Лозина зависла в повітрі. Здавалося, порятунку немає.</p>
    <p>- Ой тітонько! Мерщій оберніться!</p>
    <p>Стара рвучко обернулась і про всяк випадок сторожко підібрала спідницю. А хлопчисько миттю дременув геть,
        видряпався
        на високий дощаний паркан і зник з очей.</p>
    <p>Тітка Поллі з хвилину стояла розгублена, потім тихенько засміялася:</p>
    <p>- Ну й розбишака ж, хай йому абищо! Невже я так-таки нічого не навчуся? Це ж уже вкотре він отак мене дурить.
        Мабуть,
        і справді старі дурні найдурніші. Недарма кажуть: старого собаку нових штук не навчиш. Та боже ж ти мій, у цього
        хлопчиська і витівки щоразу інші, отож не знаєш, чого й сподіватися. І він наче знає, скільки можна мучити мене,
        доки мені урветься терпець. Знає і те, що досить йому хоч на мить збити мене з пантелику або насмішити, як мені
        вже
        несила й руку звести, щоб добряче його відшмагати. Ой, не виконую я свого обов'язку щодо хлопця, бачить бог! Хто
        попускає дитині, той псує її, говорить святе письмо. Грішниця я і знаю, що доведеться мені прийняти кару й за
        себе,
        й за нього. В ньому наче біс сидить, то помилуй мене боже він же, сердешна дитина, син моєї [17] покійної
        сестри, і
        мені просто не стає духу лупцювати його. Щоразу як даю йому втекти, мене гризе сумління, а як по-б ю його - аж
        серце
        кров'ю обкипає. Правду каже святе письмо: короткий вік людський і сповнений скорботи,- так-бо воно й є... Ось
        він
        сьогодні не піде до школи, то я повинна покарати його за це: доведеться йому завтра працювати. Хоч це й жорстоко
        -
        змушувати його працювати в суботу, коли всі інші хлопці гулятимуть, але ж праця - то для нього справжня мука, і
        я
        повинна бодай так виконувати свій обов'язок, а то геть занапащу хлопця.</p>
    <p>Том справді не пішов до школи й дуже приємно згаяв час. Додому він повернувся, тільки-тільки щоб до вечері
        встигнути
        допомогти чорношкірому хлопчині Джімові напиляти на завтра дров і нащипати скіпок - чи принаймні встигнути
        розповісти йому про свої походеньки, поки Джім сам зробив зо дві третини всієї тієї роботи. А от Сід, Томів
        молодший
        (чи, власне, зведений) брат, на той час уже закінчив своє діло (він збирав скіпки): то був слухняний хлопчик,
        який
        не любив пустощів і нікому не завдавав клопоту.</p>
    <p>Поки Том вечеряв, при кожній зручній нагоді тягаючи з цукорниці грудочки цукру, тітка Поллі діймала його
        підступними,
        повними прихованих пасток запитаннями, сподіваючись загнати хлопця на слизьке й вивідати в нього правду. Як і
        багато
        хто з простодушних людей, вона тішила себе марнославною думкою, ніби має неабиякий хист до таємної дипломатії, і
        вважала свої наївні хитрощі за чудеса винахідливості й підступності.</p>
    <p>- Томе,- спитала вона,- сьогодні в школі було душно?</p>
    <p>- Так, тітонько.</p>
    <p>- Страшенно душно, правда ж?</p>
    <p>- Так, тітонько.</p>
    <p>- І тобі, Томе, не захотілося піти скупатись?</p>
    <p>Зачувши недобре, Том ураз нашорошив вуха. Він пильно глянув у тітчине обличчя, але нічого особливого не добачив і
        тому відповів:</p>
    <p>- Та ні, тітонько, не дуже.</p>
    <p>Стара простягла руку, помацала Томову сорочку й сказала:</p>
    <p>- Ну що ж, тобі, я бачу, й тепер не дуже жарко.- А сама тайкома тішилася тим, як спритно й непомітно зуміла
        перевірити, чи суха в хлопця сорочка.</p>
    <p>Але Том уже збагнув, звідки вітер дме, і випередив її наступний хід. [18]</p>
    <p>- Дехто з нас поливав собі на голову з помпи. У мене й досі волосся вогке, ось бачите?</p>
    <p>Тітка Поллі з досадою подумала, що не скористалася з цього очевидного доказу й дала обвести себе круг пальця.
        Тоді в
        неї сяйнула нова думка.</p>
    <p>- Але ж, Томе, щоб полити собі на голову з помпи, не треба було розпорювати комір сорочки там, де я зашила,
        правда?
        Ану розстебни куртку!</p>
    <p>З обличчя в Тома збігла тінь тривоги. Він розстебнув куртку. Комір сорочки був міцно зашитий.</p>
    <p>- Що ти скажеш! Ну гаразд, нехай. Я ж таки була певна, що ти не пішов до школи й купався в річці. Та я не
        гніваюсь на
        тебе, Томе. Хоч віри тобі, як то кажуть, уже й немає, але часом ти буваєш кращий, ніж здаєшся. Принаймні
        сьогодні.</p>
    <p>Вона й засмутилася тим, що проникливість зрадила її, і водночас була рада, що Том бодай цього разу повівся як
        годиться.</p>
    <p>Аж раптом обізвався Сід:</p>
    <p>- Чогось мені здається, ніби ви зашили йому комір білою ниткою, а тут чорна.</p>
    <p>- Та певне ж білою!.. Томе!..</p>
    <p>Том не став чекати, що буде далі. Уже в дверях він обернувся й гукнув:</p>
    <p>- Ну, Сідді, це тобі так не минеться!</p>
    <p>У безпечному місці Том роздивився на дві великі голки, застромлені зі споду у вилогу його куртки й обмотані
        нитками:
        одна білою, друга - чорною. І пробурмотів сам до себе:</p>
    <p>- Вона б зроду не помітила, коли б не Сід...-Чорт її знає! То вона зашиває білою ниткою, то чорною. Щось би вже
        одне,
        а то де там устежити. Але Сіда я таки відлупцюю. Буде йому наука.</p>
    Том аж ніяк не був Зразковим Хлопчиком у містечку. Та він дуже добре знав такого і страшенно не любив його.</p>
    <p> Минуло хвилини зо дві, а може, й менше - і він забув про всі свої злигодні. І не тому, що вони були не такі
        прикрі й
        гіркі, як злигодні дорослих людей,- просто їх на якийсь час витіснило нове непереборне захоплення, точнісінько
        так,
        як і доросла людина забуває своє горе, збуджена якимсь новим, цікавим для неї ділом. Таким цікавим ділом став
        для
        Тома новий спосіб свистіти, щойно перейнятий від одного негра,- і хлопцеві не терпілося повправлятись у ньому на
        волі. То був особливий, подібний до пташиного, свист, таке собі заливчасте щебетання, яке виходить, коли [19]
        чаcто-часто доторкатися кінчиком язика до піднебіння,- читач, певно, пригадає, як це робиться, якщо він сам був
        колись хлопчиком. Не пошкодувавши зусиль, Том скоро опанував цю премудрість і тепер простував вулицею з солодкою
        музикою на устах і великою вдячністю у душі. Він почував себе, наче астроном, що відкрив нову планету, "але
        радість
        його, поза всяким сумнівом, була ще більша, глибша й щиріша, ніж в астронома.</p>
    <p>Літні надвечір'я тягнуться довго, і надворі ще не споночіло. Раптом Том урвав свою трель. Перед ним був
        незнайомець
        - хлопчина, трохи більший за нього самого. У глухому провінційному містечку Сент-Пітерсберзі будь-яка нова
        людина,
        незалежно від статі й віку, являла собою справжню дивовижу. А цей хлопець був ще й добре вдягнений - аж надто
        добре,
        як на будень. Просто-таки неймовірно добре. На ньому був гарний новісінький капелюх, застебнута на всі ґудзики,
        нова
        й чиста синя сукняна куртка і такі самі нові й чисті штани. До того ж він мав на ногах черевики, а була ще
        тільки
        п'ятниця! І навіть краватку на шиї - якусь барвисту стрічку. Одне слово, справляв враження міського жевжика, а
        Тома
        від таких аж з душі вернуло. Чим далі він розглядав це виряджене диво, тим вище задирав перед ним носа і тим
        жалюгіднішим здавався йому власний одяг.</p>
    <p>Жоден з хлопців не озивався. Коли зрушав з місця один, зараз же зрушав і другий - але тільки вбік, по колу. Вони
        весь час трималися лицем до лиця, дивлячись просто в очі один одному. Нарешті Том сказав:</p>
    <p>- Вибити тобі бубну?</p>
    <p>- Ану спробуй, побачимо.</p>
    <p>- Кажу - виб'ю, то й виб'ю.</p>
    <p>- Руки короткі.</p>
    <p>- А от і виб'ю.</p>
    <p>- Не виб'єш.</p>
    <p>- Виб'ю!</p>
    <p>- Ні, не виб'єш.</p>
    <p>- Виб'ю!</p>
    <p>- Ні!</p>
    <p>Запала ніякова мовчанка. Потім Том спитав:</p>
    <p>- Тебе як звати?</p>
    <p>- А тобі що до того?</p>
    <p>- Ось я тобі покажу, що мені до того.</p>
    <p>- Чого ж не показуєш?</p>
    <p>- Багато говоритимеш, то й покажу.</p>
    <p>- І говоритиму, і говоритиму, і говоритиму! Ну, то що?</p>
    <p>- Думаєш, ти велика цяця, еге ж? Та якби я захотів, то помолотив би тебе однією рукою, а другу хай би мені
        прив'язали
        за спиною.</p>
    <p>- То чого ж не помолотиш? Тільки базікаєш.</p>
    <p>- А таки помолочу, як не вгамуєшся.</p>
    <p>- Ха-ха, бачили ми таких!</p>
    <p>- Слухай, чепуруне! Гадаєш, ти важна птиця, еге ж? Ач якого капелюха напнув!</p>
    <p>- Не подобається - то збий його з мене. Збий - і побачиш, що тобі буде.</p>
    <p>- Брешеш!</p>
    <p>- Сам ти брешеш.</p>
    <p>- Ти паскудний брехун і боягуз.</p>
    <p>- Ану котися ти, знаєш куди...</p>
    <p>- Ще раз пошли мене - і я розвалю тобі голову каменюкою.</p>
    <p>- Ой-ой-ой, так і розвалиш!</p>
    <p>- Кажу тобі, розвалю!</p>
    <p>- То чого ж не розвалюєш? Чого тільки кажеш, а нічого не робиш? Боїшся!</p>
    <p>- Я не боюся.</p>
    <p>- Боїшся.</p>
    <p>- Ні!</p>
    <p>- Боїшся!..</p>
    <p>Знов запала мовчанка. Обидва знов затупцяли боком, поїдаючи один одного очима. Нарешті зійшлися плече до
        плеча.</p>
    <p>- Забирайся геть звідси! - сказав Том.</p>
    <p>- Сам забирайся!</p>
    <p>- І не подумаю.</p>
    <p>- І я не подумаю.</p>
    <p>Бони стояли, кожен спираючись на скісно виставлену вперед ногу, і з ненавистю в очах щосили штовхали один одного.
        Але
        ні той, ні той не міг переважити. Нарешті, захекані й розпашілі, обидва обережно послабили натиск, і Том
        сказав:</p>
    <p>- Ти боягуз і слинько! Ось я скажу своєму старшому братові - то він тебе самим мізинцем віддухопелить. А я йому
        скажу, начувайся!</p>
    <p>- Чхав я на твого старшого брата! У мене теж є брат, ще більший за твого, такий, що за одним махом перекине його
        аж
        за отой паркан.</p>
    <p>(Обидва брати були, звісно, вигадані).</p>
    <p>- Брешеш!</p>
    <p>- Хоч ти що кажи, а це правда.</p>
    <p>Великим пальцем ноги Том провів у пилюці риску і промовив:</p>
    <p>- Спробуй тільки ступити за цю риску, то я так тобі дам, що рачки поповзеш. Хто б ти не був, а слізьми
        вмиєшся.</p>
    <p>Чужак притьмом переступив риску й сказав:</p>
    <p>- Ну, дай мені, ти ж обіцяв.</p>
    <p>- Ти мене краще не чіпай, бо пошкодуєш.</p>
    <p>- Ти ж казав, що даси мені, то чого ж не даєш?</p>
    <p>- Хай мене чорти візьмуть, як не дам за два центи! Хлопець дістав з кишені два великі мідяки й, глузливо
        посміхаючись, простяг їх Томові. Той ударив його по руці, і монети полетіли на землю. А за мить і обидва хлопці
        покотилися по пилюці, зчепившись, мов два коти. Вони тягали й смикали один одного за чуприни та за одіж, щипали
        й
        дряпали один одному носи - і вкривали себе порохом і славою. Невдовзі картина набула чіткіших обрисів, і крізь
        хмари бою стало видно, що Том сидить верхи на незнайо мому хлопцеві й молотить його кулаками</p>
    <p>- Здавайся! - зажадав він.</p>
    <p>Хлопець лиш дужче запручався, силкуючись звільни тися Він плакав від образи й безсилої люті.</p>
    <p>- Здавайся! - І Том знову замолотив кулаками. Нарешті чужак видушив із себе: «Здаюся»,- і Том пустив його зі
        словами:</p>
    <p>- Оце тобі буде наука Іншим разом краще дивися, з ким заводишся.</p>
    <p>Хлопець подався геть, обтрушуючи з себе пилюку, хлипаючи й шморгаючи носом. Час від часу він озирався й, крутячи
        головою, погрожував поквитатися з Томом, «хай тільки його ще десь здибає» Том відповів на це зневажливим сміхом,
        а
        тоді, сповнений радісного піднесення, рушив додому, та тільки-но він повернувся спиною до чужинця, як той схопив
        каменюку й пожбурив йому між лопатки, а сам кинувся тікати, вистрибуючи, мов антилопа. Том гнався за негідником
        до
        самого дому й так довідався, де той живе. Деякий час він стовбичив біля хвіртки, викликаючи ворога надвір, але
        хлопчисько тільки робив з-за вікна гримаси і виклику не прийняв. Потім з'явилася його матуся, обізвала Тома
        грубим,
        лихим, зіпсутим хлопчиськом і звеліла йому забиратися геть. І він пішов геть, але сказав, що той поганець йому
        «ще
        попадеться».</p>
    <p>Додому Том повернувся дуже пізно і, обережно залазячи крізь вікно, наразився на засідку: на нього чатувала сама
        тітка, і, коли вона побачила, на що схожий його одяг, її рішучість обернути хлопцеві суботній відпочинок на під
        невільну працю стала тверда, як криця.</p>


    <h3 class="center"><a name="2">Розділ 2 </a></h3>
    <p>Настав суботній ранок, і все навколо засяяло літніми барвами й свіжістю, забуяло життям. У кожному серці бриніла
        музика, а коли серце було молоде пісня лилася з уст Кожне обличчя променилося радістю, і кожен перехожий ступав
        пружно й молодо.</p>
    <p>Пишно цвіла біла акація і сповнювала повітря своїми пахощами. Кардіфська гора, що підносилася на околиці
        містечка,
        була вкрита рясною зеленню і здаля видавалася справжньою землею обітованою, де панували краса, мир і спокій.</p>
    <p>Том з'явився на узбіччі вулиці з відром вапна та довгою малярською щіткою в руках. Він зміряв оком паркан, і вся
        його
        радість умить розвіялась, а душу сповнила глибока туга. Тридцять ярдів дощаного паркана заввишки дев'ять футів!
        Увесь світ здався йому нікчемним і безглуздим, а саме життя - важенним тягарем. Зітхнувши, він умочив щітку у
        відро
        й провів нею по верхній дошці паркана, тоді зробив те саме ще й ще раз і, порівнявши жалюгідну білу смужку з
        безмежним небіленим обширом, скрушно сів на огорожку коло дерева.</p>
    <p>Із хвіртки, наспівуючи «Дівчата з Буффало», підстрибцем вибіг Джім з бляшаним відром у руці. Ходити по воду до
        міської помпи звичайно здавалося Томові марудним ділом, але тепер він подумав, що це не так уже й погано.
        Згадав, що
        коло помпи завжди велелюдно: білі й чорні хлопці та дівчата, дожидаючи своєї черги, відпочивали там, мінялись
        іграшками, сварилися, билися, пустували. Згадав і те, що хоча до помпи було всього якихось півтораста кроків,
        Джім
        ніколи не повертався з водою раніш як за годину, та й то доводилося мало не щоразу когось по нього посилати.</p>
    <p>- Слухай, Джіме,- сказав Том,- давай я принесу води, а ти тут трохи побілиш.</p>
    <p>Джім похитав головою і відповів:</p>
    <p>- Не можу, паничу Томе. Стара пані звеліли мені мерщій іти по воду й не спинятися ніде дорогою. Вони сказали :
        мабуть, панич Том покличуть мене білити паркан, то щоб я йшов собі й робив своє діло, а про паркан вони самі
        подбають.</p>
    <p> - Та не слухай ти її, Джіме. Вона багато чого каже. Дай-но мені відро - я миттю зганяю. Вона й не знатиме
        нічого.</p>
    <p> - Ой ні, паничу Томе, боюся. Стара пані голову мені одірвуть. Бачить бог, одірвуть.</p>
    <p> - Вона? Та вона ніколи нікого не скривдить, хіба що наперстком по голові стукне - а хто ж цього боїться?
        Говорить
        вона справді всякі страхіття, але ж від тих балачок ніякої шкоди, якщо тільки вона сама не плаче... А я дам тобі
        кульку, Джіме. Білу, мармурову!</p>
    <p> Джім завагався.</p>
    <p> - Білу мармурову кульку, Джіме! Це ж просто чудо.</p>
    <p> - Ой, то чудова кулька, паничу Томе, побий мене бог! Але я так страшенно боюся старої пані...</p>
    <p> - А ще, коли хочеш, я покажу тобі свою болячку на нозі.</p>
    <p> Джім був усього лише людина і перед такою спокусою встояти не міг. Він поставив відро, взяв білу мармурову
        кульку й
        з величезною цікавістю схилився над великим пальцем Томової ноги, з якого той помалу розмотував пов'язку. Але
        вже
        наступної миті Джім щодуху мчав вулицею, побрязкуючи відром і щулячись від болю нижче спини, Том завзято білив
        паркан, а тітка Поллі залишила бойовище з пантофлею в руці й тріумфом у очах.</p>
    <p> Але завзяття Томового вистачило ненадовго. Він почав думати про те, як весело мав провести суботній день, і його
        опосів ще більший смуток. Скоро інші хлопці, вільні як птахи, рушать до всяких принадних місць, і як же вони
        збиткуватимуться з Тома, коли побачать, що він мусить працювати,- сама ця думка пекла його вогнем. Він видобув
        на
        світ свої скарби й почав роздивлятись їх: поламані дрібнички, кульки, інший мотлох,- усе воно, може, й пішло б в
        обмін на чужу працю, але навряд чи його вистачило б, щоб купити бодай півгодини цілковитої волі. Отож, облишивши
        будь-яку надію підкупити товаришів, він сховав до кишені ті вбогі цяцьки, і в цю ж таки темну хвилину зневіри
        на нього раптом зійшло натхнення. Атож, не що інше, як чудове запаморочливе натхнення.</p>
    <p> Том узяв щітку й заходився спокійно працювати далі. Незабаром у кінці вулиці показався Бен Роджерс - той самий
        хлопець, чиїх насмішок він боявся над усе. Бен посувався вперед таким собі веселеньким підтюпцем-ви-стрибцем, і
        це
        свідчило, що душа його сповнена радості й добрих сподівань. Він їв яблуко і час від часу видавав протяглий
        мелодійний гудок, а за ним басовите «дін-дон-дон, дін-доН дон» - то він зображував із себе пароплав.</p>
    <p> Наближаючись, Бен сповільнив швидкість, вийшов на середину вулиці і, нахилившись на правий борт, повернув до
        узбіччя
        - неквапливо, старанно й з належною солідністю, бо вдавав «Велику Міссурі», що мала осадку в дев'ять футів. Він
        був
        водночас і пароплав, і капітан, і сигнальний дзвін, отож мусив уявляти, ніби стоїть сам на собі, на
        капітанському
        містку, сам дає команди й сам їх виконує.</p>
    <p> - Спиняй машину! Дін-дін-дін! - Пароплав майже втратив швидкість і, ледь посуваючись, наближався до берега.-
        Здай
        назад! Дін-дін-дін! - Обидві його руки нерухомо витяглись по боках.- Ще трохи назад з правого борту!
        Дін-дін-дін! Чу
        чу-чу! - Його права рука тим часом [26]виписувала широкі оберти, вдаючи сорокафутове колесо.- Ще трохи назад з
        лівого борту! - Почала обертатися ліва рука.- Стоп, правий борт! Дін-дін-дін! Стоп, лівий борт! Помалу вперед з
        правого борту! Стоп! Ще трохи з лівого борту! Дін-дін-дін! Чу-чу-чу!.. Віддати носовий швартов! Ворушись!..
        Віддати
        задній! Гей там, не барися! Намотуй, намотуй! А тепер пускай!.. Машину спинено, сер! Дін-дін-дін! Шш-ш! Шш-ш!
        Шш-ш!.. (Це машиніст випускав пару). Том білив собі й не звертав на пароплав анінайменшої уваги. Бен пильно
        подивився на нього й мовив:</p>
    <p> - А-а! То це тебе тут пришвартували, он як?</p>
    <p> Відповіді не було. Том оглянув свій останній мазок очима митця, тоді ще раз легенько провів щіткою по паркану і
        знов
        подивився, як вийшло. Бен підійшов і став поруч нього. Томові так захотілось яблука, що аж слина покотилася, та
        він
        не облишав свого діла.</p>
    <p> - То що, друже, мусимо працювати? - спитав Бен. Том рвучко обернувся і сказав:</p>
    <p> - А, це ти, Бене! Я тебе й не помітив.</p>
    <p> - Слухай, я оце йду купатися. Я, розумієш? А ти не хочеш? Та ні, ти, мабуть, краще попрацюєш, еге ж? Ну звісно,
        що
        попрацюєш.</p>
    <p> Том якусь хвилю замислено дивився на товариша, тоді спитав:</p>
    <p> - Що ти називаєш працею?</p>
    <p> - А оце що - хіба не праця?</p>
    <p> Том знову взявся білити й недбало відказав:</p>
    <p> - Ну що ж, може, праця, а може, й ні. Я знаю тільки, що Томові Сойєру вона до вподоби.</p>
    <p> - Ха, можна подумати, що тобі й справді подобається білити!</p>
    <p> - Чи подобається? А чом би й ні? Хіба нам кожного дня випадає білити паркани?</p>
    <p> Тепер усе постало в новому світлі. Бен навіть забув про своє яблуко. А Том ретельно водив щіткою туди й сюди,
        відступав на мить і дивився, як виходить, тоді щось підправляв то там, то там і знов дивився. Бен стежив за
        кожним
        його рухом з дедалі більшою цікавістю і захопленням. Раптом він сказав:</p>
    <p> - Слухай, Томе, дай і мені трохи побілити.</p>
    <p> Том поміркував і спершу начебто ладен був погодитись, але потім передумав.</p>
    <p> - Та ні, Бене, мабуть, нічого не вийде. Розумієш, тітка Поллі дуже прискіпується до цього паркана - він же, бач,
        виходить на вулицю. От якби це був задній паркан, я б не мав нічого проти, та Й вона теж. А щодо цього паркана
        вона страх яка прискіплива: його треба так ретельно побілити, щоб ніде ані-ні. Певне, так зуміє хіба що один
        хлопець
        на тисячу, а може, й на дві тисячі.</p>
    <p> - Та невже? Ой Томе, ну дай мені спробувати... хоч трішечки. Якби це ти мене просив, я б дав.</p
    <p> Та я б з охотою, слово честі, але ж тітка Пол-лі... ун і Джім хотів білити, а вона не дозволила, і Сід хо-</p>
    <p> - Ну що ж... Та ні, Бене, краще не треба. Я боюся.</p>
    <p> - Я віддам тобі все, що лишилося.</p>
    <p> Том випустив щітку з рук видимо знехотя, але з таємною радістю в душі. І поки колишній пароплав «Велика Міссурі»
        упрівав, працюючи під пекучим сонцем, відставний маляр сидів у затінку на якійсь діжці, погойдував ногами й,
        наминаючи його яблуко, замишляв підступи проти нових жертв. А таких не бракувало: хлопці раз у раз пробігали
        вулицею, спинялись покепкувати - і лишалися білити паркан. Коли Бен зовсім видихався, Том продав наступну чергу
        Біллі Фішерові за «майже нового» паперового змія, а коли стомився й той, право білити придбав Джонні Міллер - за
        дохлого пацюка на мотузці, щоб крутити ним над головою,- і так далі, і так далі година за годиною. На середину
        дня
        Том із жалюгідного злидня, яким був уранці, перетворився на справжнього багатія, що потопав у розкошах. Крім
        згаданих уже коштовностей, він мав дванадцять кульок, поламаний пищик, скельце від синьої пляшки, щоб дивитися
        крізь
        нього, порожню котушку, ключ, який нічого не відмикав, грудку крейди, скляну затичку від карафки, олов'яного
        солдатика, двійко пуголовків, шість пістонів, однооке кошеня, мідну дверну клямку, собачий нашийник - не було
        тільки
        собаки,- колодочку від ножика, чотири помаранчеві шкуринки та стару поламану раму від кватирки. До того ж він
        чудово
        провів час, тішачись безділлям і чималим товариством, а паркан стояв побілений аж у три шари! Якби не скінчилося
        вапно, Том обібрав би всіх хлопців у містечку.</p>
    <p> Тепер він подумки сказав собі, що, зрештою, життя на цьому світі не таке вже й погане. Сам того не знаючи, він
        відкрив загальний закон, що керує всіма людськими вчинками: і кожен хлопець, і кожна доросла людина завжди
        прагнутимуть і домагатимуться тільки того, чого важко досягти. Коли б Том був великим і мудрим філософом, як от
        автор цієї книжки, він зрозумів би, що Праця - це все те, що ми зобов'язані робити, а Гра - все, чого ми робити
        не
        зобов'язані. І це допомогло б йому усвідомити, чому робити штучні квіти чи марудитися ще над якоюсь нудотою - це
        праця, а збивати кеглі чи сходити на Монблан - усього лише розвага. В Англії деякі заможні пани полюбляють
        улітку
        самі правити запряженою четвериком поштовою каретою, проїжджаючи так щодня по двадцять - тридцять миль,- і
        тільки
        тому, що це коштує їм чималих грошей; та якби їм запропонували за це платню, розвага стала б працею, і вони
        відмовилися б від неї.</p>
    <p> Хлопець поміркував ще трохи про ту істотну „. відбулася в його становищі, а тоді подався з доповіддю
        штаб-квартири.</p>
</div>

</body>
</html>